Vyriausybė pritarė Valstybinės duomenų apsaugos inspekcijos 2019 m. veiklos ataskaitai. 2019 m. Valstybinei duomenų apsaugos inspekcijai buvo ne mažiau aktyvūs už 2018 m., kai visoje Europos Sąjungoje įgyvendinta asmens duomenų apsaugos reforma, pradėjus taikyti Bendrąjį duomenų apsaugos reglamentą (BDAR). Jei 2018 m. buvo permainų laikotarpis tiek pačiai priežiūros institucijai, tiek verslo organizacijoms ir valdžios institucijoms, tai 2019 m. reformos sukeltas pirminis efektas aprimo ir padėtis tapo stabilesnė, buvo sukurti įrankiai ir priemonės, siekiant efektyviau ginti asmenų teisę į jų duomenų apsaugą tiek nacionaliniu, tiek ir Europos Sąjungos lygmeniu.BDAR atsiradimas sukėlė nemažą pokytį organizacijų gyvenime ir visuomenę paskatino atsakingiau galvoti apie asmens duomenų apsaugą, ypatingą dėmesį skiriant organizacinei veiklos pertvarkai, padidėjusiam skaidrumo ir atskaitomybės principų įgyvendinimui tvarkant asmens duomenis.Pastaraisiais metais Valstybinės duomenų apsaugos inspekcijos atliekama asmens duomenų apsaugos priežiūros sistemos pertvarka buvo sutelkta į jos tobulinimą ir efektyvinimą, didelis dėmesys skirtas tarptautinio bendradarbiavimo stiprinimui ir visuomenės švietimui asmens duomenų apsaugos srityje. Šios kryptys išliks prioritetinės priežiūros institucijos veikloje ir 2020 m.2019 m. veiklos ataskaita>>2019 m. veiklos statistika>>Teisingumo ministerijos naujiena „Asmens duomenų apsauga – visuomenė tampa teisiškai sąmoningesnė “>>