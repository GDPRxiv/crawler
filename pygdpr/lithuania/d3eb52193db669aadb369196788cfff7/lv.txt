Lietuvoje įvedus karantiną dėl COVID-19 plitimo, darbdaviams kilo didelių iššūkių užtikrinant veiklos tęstinumą ir organizuojant nuotolinį darbą. Jie susiduria su klausimais dėl nuotolinio darbo organizavimo būdų, formų, darbuotojams paskirtų užduočių vykdymo kontrolės, efektyvaus darbo užtikrinimo priemonių.Atkreipiame dėmesį, kad ši, nors ir išskirtinė, situacija nepašalina darbdavio pareigos nuotolinio darbo organizavimo metu užtikrinti ir tinkamą savo darbuotojų asmens duomenų apsaugą.Valstybinė duomenų apsaugos inspekcija, matydama, su kokiais iššūkiais susiduria darbdaviai ir reaguodama į padidėjusias gaunamų paklausimų šia tema apimtis, parengė rekomendaciją dėl darbuotojų asmens duomenų tvarkymo, organizuojant darbą nuotoliniu būdu.Rekomendacija „Darbuotojų asmens duomenų tvarkymas, organizuojant darbą nuotoliniu būdu“>>