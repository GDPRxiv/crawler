Valstybinė duomenų apsaugos inspekcija turi naują logotipą, kurį sudaro žmogaus veido kontūras ir institucijos pavadinimas.Logotipo keitimą idėją paskatino asmens duomenų apsaugos sistemos pokyčiai. Kartu su Bendruoju duomenų apsaugos reglamentu Lietuvos asmens duomenų apsaugos priežiūros institucija – Valstybinė duomenų apsaugos inspekcija – įgyvendino daugybę priežiūros sistemos pokyčių, taip pat keitėsi ir pati. Prie pasikeitusios realybės derinama ir institucijos tapatybė, o logotipas – vienas iš jos elementų.Valstybinės duomenų apsaugos inspekcijos naujasis logotipas sudarytas iš dviejų pagrindinių elementų – žmogaus veido, stilizuoto į duomenų tinklą, ir institucijos pavadinimo. Visi individai turi daugybę asmens duomenų, kurių saugumą padeda užtikrinti priežiūros institucija – Valstybinė duomenų apsaugos inspekcija. Žmogaus veido formos kontūras simbolizuoja bendradarbiavimą, socialumą, saugumą. Linijos, kurios susijungdamos kuria žmogaus atvaizdą, žymi duomenų sklaidos srautus. Šių srautų grandis apjungia asmeninę informaciją į žmogaus veido kontūrą dar kartą akcentuodama tai, koks svarbus kiekvieno individualumas ir duomenų saugumas bei kad kiekvienas asmuo yra ir pats atsakingas už savo asmens duomenų saugumą.Šis logotipas vaizduoja visuomenės ryšį su Valstybine duomenų apsaugos inspekcija. Žmogaus veido kontūras yra uždaras ir patikimas, todėl asmens duomenų srautai yra saugesni, o šalia veido kontūro esantis tvarkingas šriftas žymi kompetentingumą, sąžiningumą ir tvarumą. Mūsų siekis –  bendradarbiaujanti, atsakinga visuomenė bei ginanti, kompetentinga priežiūros institucija.Logotipas buvo kuriamas bendradarbiaujant su Vilniaus dailės akademija. Logotipo autorius Martynas Kisielius, kuriam vadovavo Grafinio dizaino katedros docentas Robertas Jucaitis.