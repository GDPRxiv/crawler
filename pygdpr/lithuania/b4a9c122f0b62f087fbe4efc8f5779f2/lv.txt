Valstybinė duomenų apsaugos inspekcija vykdė programėlės „Karantinas“ stebėseną dėl asmens duomenų tvarkymo. Stebėsenos veiksmų priežiūros institucija ėmėsi įgyvendindama Bendrąjį duomenų apsaugos reglamentą (BDAR) ir reaguodama į žiniasklaidoje pasirodžiusią informaciją, susijusią su asmens duomenų tvarkymu programėle mobiliesiems įrenginiams „Karantinas“.   Valstybinė duomenų apsaugos inspekcija įvertino stebėsenos metu surinktą informaciją ir nustatė, kad tvarkant asmens duomenis šia programėle gali būti pažeidžiamas BDAR 5 straipsnio 2 dalyje įtvirtintas atskaitomybės principas, kuris yra pagrindas vertinant asmens duomenų tvarkymo atitiktį kitiems BDAR 5 straipsnio 1 dalyje numatytiems asmens duomenų tvarkymo principams.Asmens duomenų tvarkymas nesilaikant minėtų principų sukelia potencialią grėsmę, kad duomenų subjekto teisės nebus tinkamai įgyvendinamos. Atsižvelgdama į stebėsenos rezultatus Valstybinė duomenų apsaugos inspekcija savo iniciatyva pradėjo tikrinimą ir priėmė sprendimą laikinai sustabdyti minėta programėle atliekamą asmens duomenų tvarkymą. APKLAUSA apie inspekcijos veiklą ir duomenų apsaugą Lietuvoje – dėkojame už mums skirtą laiką!INSPEKCIJOS NAUJIENŲ PRENUMERATA, kad nepraleistumėte duomenų apsaugos aktualijų