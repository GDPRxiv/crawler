Valstybinė duomenų apsaugos inspekcija prisideda organizuojant Teisinių žinių olimpiadą. Šiais metais parengėme keletą asmens duomenų apsaugos srities klausimų ir įsteigėme 4 prizus nugalėtojams. Moksleiviams ir kitiems visuomenės atstovams, planuojantiems atlikti visuomenei skirtą testą, primename, kad pagrindiniai asmens duomenų apsaugą reglamentuojantys teisės aktai yra šie: Bendrasis duomenų apsaugos reglamentas ir Asmens duomenų teisinės apsaugos įstatymas.Atkreipiame dėmesį, kad registracija į Teisinių žinių olimpiadą prasidėjo balandžio 22 d. ir truks iki gegužės 5 d.Olimpiadoje kviečiami dalyvauti 5–8 klasių ir 9–12 klasių moksleiviai. Olimpiada vyks keliais etapais. Pirmasis etapas numatytas 2020 m. gegužės 6 d. nuotoliniu būdu internetinėje platformoje www.teisekiekvienam.lrt.lt. Jo metu 5–12 klasių mokiniai atsakys į iš anksto paruoštus testo klausimus. Geriausiai atsakę bus pakviesti į antrąjį finalinį olimpiados etapą, kuris vyks gegužės 14 d. taip pat nuotoliniu būdu internetinėje platformoje.Gegužės 6 d. internetinėje platformoje www.teisekiekvienam.lrt.lt vyks ir tradicinis teisės žinių testas visuomenei, kuriame kiekvienas norintis galės pasitikrinti savo teisės žinias.  Registracijos adresas: www.teisekiekvienam.lrt.ltOlimpiados pristatymo filmukas>>Pranešimas spaudai >>