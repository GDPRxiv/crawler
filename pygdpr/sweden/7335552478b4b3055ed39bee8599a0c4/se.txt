Datainspektionen har tagit emot ett klagomål mot ett kommunalt bostadsbolag i Uppsala. Klagomålet gör gällande att bolaget satt upp en bevakningskamera i trapphuset som är direkt riktad mot klagandens ytterdörr.
- Det ska till tungt vägande skäl för ett bostadsbolag att sätta upp en bevakningskamera på ett sätt som gör det möjligt att kartlägga en boende och dennes besökare. Därför inleder vi nu en granskning av bostadsbolaget för att se hur den aktuella kameran används och hur bolaget gjort den rättsliga bedömningen, säger Gustav Linder som är jurist på Datainspektionen.
Typiskt sett behöver bostadsbolag och bostadsrättsföreningar inte ansöka om tillstånd för att kamerabevaka i ett trapphus. Däremot måste den som tänkt kamerabevaka alltid bedöma att det finns rättsligt stöd som motiverar bevakningen, till exempel en intresseavvägning eller att bevakningen är nödvändig för att utföra en uppgift av allmänt intresse.
Läs mer om kamerabevakning
 
För mer information kontakta
Jurist Gustav Linder, telefon 08-657 61 57
Presskontakt Per Lövgren, telefon 08-515 15　415