Spomladi je v javnosti odmevalo razkritje sistematičnih zlorab osebnih podatkov 87 milijonov uporabnikov socialnega omrežja Facebook. Britansko podjetje Cambridge Analytica naj bi že od leta 2014 od Facebooka nezakonito pridobivalo podatke o uporabnikih in njihovih prijateljih, in z njimi  izdelovalo psihološke profile, ki so se uporabljali za manipulacijo javnega mnenja, predvsem v okviru referenduma glede izstopa Velike Britanije iz EU in pri zadnjih volitvah ameriškega predsednika. Z vidika varstva osebnih podatkov je bilo v celotni verigi posredovanja osebnih podatkov sporno: 1) uporabniki Facebooka niso bili seznanjeni, za kakšne namene bodo uporabljeni njihovi podatki 2) Facebook in Cambridge Analytica sta obdelovala osebne podatke tretjih oseb (prijateljev uporabnikov aplikacije, ki je zbirala podatke) brez ustrezne pravne podlage (njihovega soglasja)3) učinkovitost manipulacije osebnih podatkov za namene vplivanja na izid referenduma in volitev je postavila pod vprašaj resnično svobodno izbiro pri političnih odločitvah. Zaradi naštetega so različne institucije zoper socialno omrežje Facebook in podjetje Cambridge Analytica uvedle inšpekcijske in druge preiskovalne postopke, ugotovitve pa so objavljene v poročilu britanskega informacijskega pooblaščenca (ICO): https://ico.org.uk/media/action-weve-taken/2259371/investigation-into-data-analytics-for-political-purposes-update.pdf Zaenkrat ICO Facebooku grozi z globo v višini več kot pol milijona evrov zaradi kršitve zakonodaje o varstvu osebnih podatkov. ICO pa tudi predlaga, da Velika Britanija, nato pa tudi širša mednarodna skupnost, vzpostavi zavezujoč kodeks ravnanja pri obdelavi osebnih podatkov v kontekstu političnega odločanja. Netransparentna in nesorazmerna obdelava osebnih podatkov, še posebej, če zanjo ne obstaja ustrezna pravna podlaga, v temeljih ogroža delovanje demokratičnega političnega sistema in z mehanizmi prekrite manipulacije državljanom krči možnost svobodne izbire na volitvah.Zlasti v kontekstu političnega vplivanja na odločitve posameznika, mora biti zato posamezniku popolnoma jasno predstavljeno, kdaj in na kakšen način je profiliran in na podlagi katerih osebnih podatkov. Spoštovanje pravil, ki urejajo obdelavo osebnih podatkov (spoštovanje načel zakonitosti, poštenosti, transparentnosti in sorazmernosti) je nujno za zagotavljanje zasebnosti kot temeljne pravice, saj šele ta omogoča svobodo, nujno za demokratičen politični sistem. Politične stranke bi morale revidirati svoje prakse, saj  se posamezniki ne zavedajo, kako ranljivi so za personalizirano prepričevanje v okviru volilnih in referendumskih kampanj.Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.