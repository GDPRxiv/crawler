Predsednik Republike Slovenije Borut Pahor je danes kot prvi predsednik republike obiskal sedež Informacijskega pooblaščenca. Informacijska pooblaščenka Mojca Prelesnik se je uvodoma zahvalila predsedniku Pahorju za obisk in na kratko predstavila obe področji delovanja Informacijskega pooblaščenca: varstvo osebnih podatkov in dostop do informacij javnega značaja. Ocenila je, da dosedanje delovanje organa in zaupanje javnosti v njihovo delo opravičuje poslanstvo Informacijskega pooblaščenca. Na to med drugim kaže tudi dejstvo, da na obeh področjih delovanja število prijav ves čas raste. V pogovoru je Informacijska pooblaščenka opozorila, da Slovenija še vedno ni uskladila zakona o varstvu osebnih podatkov s Splošno uredbo o varstvu osebnih podatkov. Postopke na tem področju pri Informacijskem pooblaščencu vodijo v skladu s splošno uredbo, vendar  neusklajenost zakonske ureditve vpliva tudi na uspešno delo Informacijskega pooblaščenca. Predsednik Pahor je izrazil razumevanje in podprl nadaljnja prizadevanja Informacijskega pooblaščenca, da pristojno ministrstvo čimprej pripravi potrebne spremembe zakonodaje s področja varstva osebnih podatkov. Predsednik republike je posebej poudaril svojo zavzetost za čim večjo tranparentnost vseh postopkov, ki so v njegovi pristojnosti, predvsem  pri predlaganju nosilcev najvišjih državnih funkcij. Izrazil je trdno prepričanje, da je interes javnosti, da je seznanjena s kandidaturami in postopki, pomembnejši od morebitnega varovanja osebnih podatkov posameznih kandidatov. Ob tem je Informacijska pooblaščenka pozdravila delo in prizadevanja predsednika pri zavzemanju za transparentnost ob hkratnem upoštovanju vseh zakonskih določil. Informacijska pooblaščenka je je na koncu poudarila, da si bodo tudi v prihodnje aktivno prizadevali za ohranjanje težko dosežene ravni transparentnosti javnega sektorja ter predsedniku predstavila izzive, ki jih na področju varstva osebnih podatkov prinašajo novi predpisi in nove tehnologije. Na obeh področjih, tako pri varovanju pravice dostopa do informacij javnega značaja kot tudi pravice do varstva osebnih podatkov, bo njihovo glavno vodilo učinkovito varstvo in zagotavljanje pravic posameznikov v sodelovanju z zavezanci in stroko, je še dodala. Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.