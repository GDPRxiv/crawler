Evropski odbor za varstvo podatkov je 19. marca sprejel izjavo o obdelavi osebnih podatkov, do katere prihaja pri sprejemanju ukrepov v boju proti virusu COVID-19. V izjavi Odbor poudarja, da zakonodaja s področja varstva osebnih podatkov (vključno s Splošno uredbo o varstvu podatkov) ne predstavlja ovire pri boju proti pandemiji, saj je v skupnem interesu celotnega človeštva, da se bolezen učinkovito zajezi. Vseeno pa imajo posamezniki tudi v teh izjemnih okoliščinah pravico do varstva osebnih podatkov in zasebnosti. Odbor zato opozarja, da je treba pri določanju ukrepov, ki se tičejo obdelave osebnih podatkov, upoštevati določene varovalke za zagotavljanje zakonitosti obdelave. Ne smemo namreč pozabiti, da morajo biti omejitve pravic in svoboščin, sprejete v izrednih okoliščinah, sorazmerne in časovno omejene, ukrepi pa morajo spoštovati splošna pravna načela in ne smejo biti nepovratni. V izjavi Odbor podaja svoje stališče glede pravnih podlag za obdelavo različnih vrst osebnih podatkov, ki jih obdelujejo zdravstvene institucije, delodajalci, operaterji elektronskih komunikacij, glede temeljenjih načel obdelave osebnih podatkov, posebej pa se opredeli tudi do uporabe lokacijskih podatkov ter obdelave v okviru delovnih razmerij.  Izjava je dostopna prek povezave: https://edpb.europa.eu/sites/edpb/files/files/news/edpb_statement_2020_processingpersonaldataandcovid-19_en.pdf  Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.