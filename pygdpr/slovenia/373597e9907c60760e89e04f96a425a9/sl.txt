Informacijski pooblaščenec je dopolnil smernice o ocenah učinka. Dobro sprejete smernice podajajo opis ocen učinkov v zvezi z varstvom (osebnih) podatkov (DPIA) kot orodja za pravočasno identifikacijo in upravljanje tveganj v povezavi z osebnimi podatki. Smernice pojasnjujejo zakonske določbe in dajejo odgovore kdo, kdaj, zakaj in kako naj izvede DPIA. Na podlagi odzivov upravljavcev smo v poglavje z analizo tveganja dodali še element glede ravni tveganja po izvedenih ukrepih, saj je priporočljivo raven tveganja oceniti tako pred izvedenimi kot po izvedenih ukrepih. V smernice smo dodali še Seznam dejanj obdelav osebnih podatkov, za katere velja zahteva po izvedbi ocene učinka v zvezi z varstvom osebnih podatkov po 4. odstavku člena 35 Uredbe (EU) 2016/679 za primere čezmejnih obdelav (Priloga 4), poleg že objavljenega seznama, ki se nanaša na nacionalne obdelave (Priloga 3). Seznam je bil potrjen s strani Evropskega odbora za varstvo podatkov, v smernicah pa se nahaja v slovenski in angleški različici. Smernice so na voljo na povezavi: https://www.ip-rs.si/publikacije/prirocniki-in-smernice/ocene-ucinkov-na-varstvo-podatkov/  Mojca Prelesnik, univ.dipl.prav.,informacijska pooblaščenka  Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.