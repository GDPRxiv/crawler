Splošna uredba o varstvu podatkov (ang. GDPR) prinaša mnogo zahtev glede obveščanja posameznikov, ki se v praksi največkrat zagotavljajo z izjavo o varstvu osebnih podatkov na spletnih straneh. Kako pravilno oblikovati izjavo o zasebnosti, da zadostite zahtevam Splošne uredbe, je IP opisal v prenovljenih smernicah: Smernice Informacijskega pooblaščenca za oblikovanje izjave o varstvu osebnih podatkov na spletnih straneh. V teh smernicah so združeni napotki glede vsebine izjave - katere informacije je treba zagotoviti posamezniku (o čem vse mora biti posameznik obveščen) in glede oblike izjave - kako strukturirati, zapisati in umestiti izjavo, da bo kar najbolj služila svojemu namenu. V smernicah najdete tudi mnoge praktične primere, kako naj bi in kako naj ne bi izgledala izjava o varstvu osebnih podatkov glede na zahteve Splošne uredbe. Smernice so na voljo na povezavi: https://www.ip-rs.si/fileadmin/user_upload/Pdf/smernice/Smernice_za_oblikovanje_izjave_o_varstvu_osebnih_podatkov.pdf  Mojca Prelesnik, univ.dipl.prav.,informacijska pooblaščenka Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.