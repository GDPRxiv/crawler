Ker je Informacijski pooblaščenec (IP) zasledil, da nekateri mediji napačno povzemajo izjavo Mojce Prelesnik, informacijske pooblaščenke, ki jo je ta podala v postopku sojenja na Okrožnem sodišču v Ljubljani v zvezi s tožbo nekdanje ministrice za izobraževanje, Stanke Setnikar Cankar proti državi in Komisiji za preprečevanje korupcije, v izogib nadaljnjemu napačnemu razumevanju pojasnjujemo naslednje: »Informacijska pooblaščenka Mojca Prelesnik poudarja, da ne drži navedba njene izjave, da je prepričana, da je bila objava podatkov KPK sporna. V izjavi je namreč povedala, da javna objava podatkov o izplačanih avtorskih honorarjih ni bila sporna. Ker gre za podatke o porabi javnih sredstev, so te informacije prosto dostopne informacije javnega značaja. Opozorila pa je, da je bila sporna predhodna pridobitev podatkov, ker so bili ti pridobljeni še pred uvedbo postopka in tudi za osebe, na katere se postopek ni nanašal.« Podrobno izjavo v zvezi z ugotovitvami predmetnega inšpekcijskega postopka je IP podal ob zaključku postopka dne 1. 6. 2015 in je dostopna na tej povezavi:https://www.ip-rs.si/novice/informacijski-pooblascenec-je-zakljucil-inspekcijski-nadzor-pri-komisiji-za-preprecevanje-951/                                                                                                       Mojca Prelesnik, univ. dipl. prav.                                                                                                        informacijska pooblaščenka   Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.