V zadnjem tednu septembra po vsem svetu potekajo aktivnosti, ki zaznamujejo Svetovni dan pravice vedeti (28. september). Ta dan so leta 2002 razglasile nevladne organizacije, povezane v mrežo Freedom of Information Advokates Network (FOIAnet), leta 2015 pa ga je za Svetovni dan dostopa do informacij izglasovala še Generalna konferenca UNESCA. V okviru dogodkov ob Svetovnem dnevu pravice vedeti, Informacijski pooblaščenec letos skupaj z Ministrstvom za javno upravo, Tehnološkim parkom Ljubljana d.o.o. in Gospodarsko zbornico Slovenije, dne 29. 9. 2020 organizira dogodek z nazivom »Etika pri ponovni uporabi podatkov v digitalni družbi«. Podatki so osnova razvoja digitalne družbe: so osnova za številne nove izdelke in storitve, ki povečujejo produktivnost in učinkovitost virov v vseh gospodarskih panogah, omogočajo bolj prilagojene izdelke in storitve ter omogočajo boljše oblikovanje politik in nadgradnjo državnih storitev. Poleg tega je omogočanje dostopnosti do podatkov in izboljšanje njihove uporabe bistveno za reševanje družbenih, podnebnih in okoljskih izzivov ter prispeva k bolj zdravi, uspešni in trajnostni družbi. V okviru dogodka bo uvodni nagovor, skupaj z ministrom za javno upravo, Boštjanom Koritnikom, podala informacijska pooblaščenka, Mojca Prelesnik. Sledila bo predstavitev smernic EU, nato pa okrogla miza, na kateri bodo sodelovali dr. Olga Markič (profesorica na oddelku za filozofijo na Filozofski fakulteti), Nika Mahnič (Researcher in Data Ethics and Politic), dr. Aleš Završnik (izr. prof. dr. Aleš Završnik, znanstveni svetnik, Inštitut za kriminologijo pri Pravni fakulteti v Ljubljani), mag. Andrej Tomšič (namestnik Informacijske pooblaščenke), Lenart Kučić (novinar neodvisnega medija podcrto.si) in akad. prof. dr. Ivan Bratko (predstojnik laboratorija za Umetno inteligenco na Fakulteti za računalništvo in informatiko). Moderator okrogle mize, ki bo potekala v dveh tematskih krogih, s sodelovanjem občinstva, bo Jaka Repanšek. Dogodek lahko spremljate preko on – line video povezave, prijave zbiramo tukaj: www.eventbrite.com/e/etika-pri-ponovni-uporabi-podatkov-v-digitalni-druzbi-tickets-120025660983Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.