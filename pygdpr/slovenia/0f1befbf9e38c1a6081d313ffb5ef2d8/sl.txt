Informacijski pooblaščenec je pripravil vlogo za prenos osebnih podatkov v tretje države ali mednarodne organizacije, glede katerih je skladno z določbami Splošne uredbe o varstvu podatkov pred prenosom treba pridobiti dovoljenje nadzornega organa, v Sloveniji torej Informacijskega pooblaščenca. Obrazec je dostopen tukaj. Takšna vloga gre po odločanju s strani IP še skozi mehanizem za skladnost, kot je ta urejen v Oddelku 2 Splošne uredbe o varstvu podatkov, kar pomeni, da pri odločanju o vlogi sodelujejo nadzorni organi vseh držav članic, Evropski odbor za varstvo podatkov pa izda mnenje o osnutku odločitve Informacijskega pooblaščenca. Če je vlogi na koncu ugodeno, se lahko potrjeni ustrezni zaščitni ukrepi za prenos podatkov (vsebinsko nespremenjeni) uporabijo tudi za prenose iz drugih držav članic EU/EGP oz. s strani drugih upravljavcev/obdelovalcev v EU/EGP brez vnovične vložitve vloge. Informacijski pooblaščenec še opozarja, da za prenos osebnih podatkov na podlagi splošnih pogodbenih klavzul, ki jih je Evropska komisija že potrdila, ni potrebno pridobiti odločbe Informacijskega pooblaščenca. Enako velja, če splošnim pogodbenim klavzulam dodate dodatna določila, ki jim ne nasprotujejo. Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.