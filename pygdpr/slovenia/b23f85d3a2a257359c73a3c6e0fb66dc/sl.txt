Evropski odbor za varstvo podatkov (EDPB) je na plenarnem zasedanju 4. junija sprejel smernice za pripravo kodeksov ravnanja po Splošni uredbi o varstvu podatkov (GDPR). Namen kodeksov ravnanja je prispevati k pravilni uporabi Splošne uredbe ob upoštevanju posebnih značilnosti različnih sektorjev za obdelavo ter posebnih potreb mikro, malih in srednjih podjetij.  Združenja in druga telesa, ki predstavljajo vrste upravljavcev ali obdelovalcev, lahko pripravijo kodekse ravnanja oziroma takšne kodekse spremenijo ali razširijo z namenom podrobneje obrazložiti uporabo Splošne  uredbe, npr. glede enotnih postopkov za informiranje posameznika, zagotovitev varnosti in drugih dolžnosti po Splošni uredbi. Smernice bodo v pomoč različnim zbornicam in združenjem, ki želijo s kodeksi ravnanja poenotiti prakso svojih članic in zagotoviti njihovo zakonitost. EDPB je na zadnjem zasedanju sprejel tudi Smernice o certifikaciji in akreditaciji, vključno s pripadajočimi aneksi. Smernice bodo v pomoč državam članicam, nadzornim in akreditacijskim organom ter certifikacijskim organom za vzpostavitev certifikacije po Splošni uredbi. Smernice bodo po tehničnem pregledu na voljo na spletni strani EDPB:https://edpb.europa.eu/our-work-tools/general-guidance/gdpr-guidelines-recommendations-best-practices_en Sporočilo za javnost EDPB:https://edpb.europa.eu/news/news/2019/european-data-protection-board-eleventh-plenary-session-guidelines-codes-conduct_en  Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.