Predsedníčka Úradu na ochranu osobných údajov Slovenskej republiky Soňa Pőtheová v rámci pracovného rokovania sa na východe Slovenska stretla s predsedom Ústavného súdu SR Ivanom Fiačanom, predsedom Prešovského samosprávneho kraja Milanom Majerským a primátorkou Prešova Andreou Turčanovou. Zástupcovia UOOU  rokovali aj s predstaviteľmi  Košického  samosprávneho kraja. Predmetom pracovného stretnutia na Ústavnom súde Slovenskej republiky bolo dodržiavanie ústavnosti pri ochrane pred neoprávneným zhromažďovaním, zverejňovaním alebo iným zneužívaním osobných údajov a tiež anonymizácia a ochrana osobných údajov pri zverejňovaní súdnych rozhodnutí. Samosprávy informovali o tých oblastiach, ktoré považujú zo svojho pohľadu za najviac  problematické. Väčšinou išlo anonymizáciu  zmlúv, ktoré sú  prerokovávané na zasadnutiach,  výročné gratulácie občanom , privítanie do života novorodených detí  a mestské kamerové systémy.  Podobné konzultácie budú pokračovať s tým, že problematické oblasti sa budú rozoberať na  združení samosprávnych krajov SK 8 a  Únii miest  Slovenska.