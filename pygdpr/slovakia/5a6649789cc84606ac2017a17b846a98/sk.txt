Naopak, v zásade nie je zodpovedný za ďalšie spracúvanie týchto údajov samotnou  spoločnosťou Facebook Spoločnosť Fashion ID, zaoberajúca sa predajom odevov on-line, umiestnila na svoju internetovú stránku tlačidlo „Páči sa mi to“ spoločnosti Facebook. Toto umiestnenie spôsobuje, že keď si návštevník prehliada internetovú stránku spoločnosti Fashion ID, osobné údaje tohto návštevníka sa prenesú do spoločnosti Facebook Ireland. Je zrejmé, že k tomuto poskytnutiu dochádza bez toho, aby si bol uvedený návštevník toho vedomý, a bez ohľadu na to, či je členom sociálnej siete Facebook alebo či klikol na tlačidlo „Páči sa mi to“.Vyplýva to z rozsudku Súdneho dvora EÚ vo veci Fashion ID (C-40/17), ktorý je zverejnený na tomto odkaze.Tlačová správa Súdneho dvora EÚ  je dostupná na tomto odkaze.