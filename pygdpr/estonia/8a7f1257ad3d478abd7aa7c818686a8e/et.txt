Tänapäevased sõidukid võimaldavad mitmeid sõiduabi teenuseid, mis tõstavad nii turvalisust kui sõidukvaliteeti. Seetõttu on tekkinud uus andmetöötluse kategooria-sõidukite juhid. Uutele sõidukitele on sisse ehitatud erinevad sensorid ja tarkvara, mis võivad koguda ja edastada üle võrgu nii autotootjatele kui kolmandatele pooltele sõiduki juhtimisega seotud andmeid. Kui juht ja sõiduk on kokku viidav, on tegu isikuandmetega. Seetõttu tõstatub õigustatud küsimus, kas inimesed teavad milliseid andmeid nad igapäevaselt jagavad ja kes millisel eesmärgil andmeid töötlevad. „Sõidukitesse sisse ehitatud süsteemide tulek mõjutab kindlasti inimeste privaatsust, kuna andmed on seotud nii juhtide käitumisega kui infoga teiste inimeste kohta, seda autos sees ja väljaspool,“ leiab Andmekaitse Inspektsiooni tehnoloogia direktor Urmo Parm. Rahvusvaheline andmekaitseasutuste telekommunikatsiooni töörühm avaldas dokumendi, kus analüüsib erinevaid olukordi, mil toimub sõidukite IT süsteemide kaudu andmete kogumine, edastamine ja säilitamine. Samuti juhib dokument tähelepanu riskidele, mis andmetöötlusega võib kaasneda. Pikemalt saab lugeda rahvusvahelise töörühma seisukohtadest http://forte.delfi.ee/news/auto/isesoitvate-autodega-tekib-terve-hulk-uu...

