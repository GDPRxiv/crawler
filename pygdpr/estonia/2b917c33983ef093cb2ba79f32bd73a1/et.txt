29. septembri hommikul kell 10.15 tasub tulla AKI veebilehele, sest sel ajal käivitub veebiülekanne Avaliku teabe päevast. Käsitlusele tulevad mitmed aktuaalsed teemad avaliku teabe vallas ning selgub kõige parem kohaliku omavalitsuse veeb värskelt lõppenud seire põhjal.
Andmekaitsespetsialistidele pakume lisaprogrammina praktikumi, kus arutlusele tuleb küsimus - mida teha, kui teabevaldaja saab taotluse väljastada kõik isikuandmed.
Kell 10.15  Sissejuhatus päevakavasse koos vaimuvirgutusega.
Kell 10.25 Kuidas kontrollida dokumendiregistrist piiranguga teabel piiranguid?
“Kratijupid ehk kuidas lahendada asutuse olulisi probleeme lihtsasti”. Tekstianalüütika tööriista Texta tutvustus dokumendihalduse auditi läbiviimiseks. Majandus - ja Kommunikatsiooniministeeriumi andmete juht Ott Velsberg annab ülevaate.
Kell 11.00  Dokumendiregistrist ja veebist lekkisid isikuandmed. Mida teadma peab inimeste privaatsuse kaitse tagamiseks?
Andmekaitse Inspektsiooni tehnoloogianõunik Urmo Parm jagab nõuandeid ja räägib heast praktikast.
Kell 11.35  Ligipääsetav kohaliku omavalitsuse veeb.
Räägime ligipääsetavusest inimkeeles ehk mis teeb veebilehest kõigile ligipääsetava keskkonna?  Proovime läbi, kuidas kontrollida veebilehe vastavust WCAG 2.1 standardile. Ligipääsetavuse nõuetest veebile kõneleb Trinidad Wiseman’i kasutajakogemuse disainer ja ligipääsetavuse ekspert Mari-Ell Mets. Kõik osalejad saavad kaasa 4-sammulise ligipääsetavuse kiirtesti.
Kell 12.15  Vaimuvirgutus lõunapausiks ja vaheaeg
Kell 13.00  Palun väljastage mulle kõik minu isikuandmed!
Andmekaitse Inspektsiooni järelevalve juht Maris Juha annab nõu, kuidas peaks taotluse saamisel toimima ja millele tähelepanu pöörata.
Kell 13.35  Sissejuhatus veebiseire tulemustesse.
Andmekaitse Inspektsiooni peadirektor Pille Lehis avab kaardid, mida uuriti ja miks.
Kell 13.40  Tagasiside kohalike omavalitsuse veebilehtedele.
Andmekaitse Inspektsiooni peainspektor Elve Adamson annab ülevaate omavalitsuse veebilehtede seire tulemustest.
	Selgub parimatest parim.
Kell 14.40  Energiapaus ja aeg mõtlemiseks, kas lüüa kaasa andmekaitsespetsialistide praktikumis.
Kell 14.50  Avaliku teabe päeva eriprogramm - andmekaitsespetsialistide praktikum.
Lahendada tuleb ülesanne: Asutusse tuleb inimese taotlus - palun väljastada dokumendid, kus minu nimi sisaldub. Kuidas lahendada, kui isikuandmed on teise isiku tehtud kaebuses, mis on veel menetluses, kolmanda asutuse märgukirjas, toetuste saajate protokollis ja kümne aasta vältel toimunud kirjavahetuses asutusega e-postikasti vahendusel, aga puudub teadmine, kas ka veebis ja sotsiaalmeedias.
	Lahendust otsivad: Mari Mikson Paide Linnavalitsusest, Katrin Keevend Türi Vallavalitsusest ja Siret Lilleleht Pärnu Linnavalitsusest. Arutelu hoiab koos Merit Valgjärv Tallinna Linnavalitsusest. Arutelu tulemust hindab Andmekaitse Inspektsioon.
Päeva lõpp 15.50
Kogu päevaprogrammi hoiab koos Merilin Pärli.
Salvestus jääb järelvaadatavaks.
Loodame, et püsime terved ja kohtume veebi vahendusel 29. septembri hommikul kell 10.15.

