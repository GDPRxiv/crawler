Täna, 18. mail avaldatud Andmekaitse Inspektsiooni aastaraamatust leiab sarnaselt eelnevatele aastakokkuvõtetele mitmeid aktuaalsete probleemide käsitlusi õiguspraktikutelt, samuti ülevaate aasta jooksul toimunud olulisematest muutustest andmekaitseõiguses ja õigusloomes osalemisest ning sellestki, missugused kohtuvaidlused ja kuidas lõppesid. Aastaraamatus sisaldub statistika peatükk, mis näitab kõiki tegevusi numbrites ning seda võrreldes eelneva kolme aastaga.
	Sissejuhatuse aasta tegevuste kokkuvõttesse teeb Andmekaitse Inspektsiooni peadirektor Pille Lehis, kes oma esimeses peadirektori aastakokkuvõttes avaldab ka märksõnad teemade kohta, millega inspektsioon hakkab tänavu tegelema- Aastast peadirektori pilgu läbi.
	Andmekaitse Inspektsiooni aastaraamat „Avaliku teabe seaduse täitmisest ja isikuandmete kaitse tagamisest aastal 2019“ on kättesaadav nii pdf failina kui veebiversioonina aadressilt https://aastaraamat.aki.ee.
 
 

