Privacy: Soro, più educazione su rischi condivisione dati
Percezione del mondo digitale è sbagliata, consegniamo
pezzi vita
Privacy: Soro, più educazione su rischi condivisione dati Percezione del mondo digitale è sbagliata,
consegniamo pezzi vita
(Ansa del 16 novembre 2018)
Serve una maggiore educazione da parte dei cittadini sui rischi che derivano dalla condivisione e dalla cessione dei dati alla rete.
Lo ha affermato il presidente dell'Autorità Garante della privacy, Antonello Soro, ritirando il premio Vincenzo Dona conferito
dall'Unione Nazionale Consumatori.
"Dobbiamo imparare a conoscere il mondo in cui viviamo. La percezione che si ha del mondo digitale - ha aggiunto Soro - è quella
di un luogo in cui si ricevono servizi gratuiti, invece bisogna capire che consegniamo ai gestori delle piattaforme pezzi importanti
della nostra vita e quindi dobbiamo avere la capacità di governare quella dimensione. Così come educhiamo i nostri figli ad
attraversare la strada quando il semaforo è verde, così - ha proseguito - dobbiamo educare noi stessi a muoverci in questa
dimensione dentro una serie di regole, pretendendo la stessa trasparenza e liceità di comportamenti che pretendiamo nella vita
fisica.
Le istituzioni - ha concluso Soro - lo fanno già, ma dovrebbero farlo molto di più, la famiglia e la scuola in un'alleanza che coinvolge
tutti quelli che colgono questo cambiamento straordinario, per viverlo bene, per coglierne i lati positivi e non subirne i rischi".

(Nella foto: un momento della premiazione)