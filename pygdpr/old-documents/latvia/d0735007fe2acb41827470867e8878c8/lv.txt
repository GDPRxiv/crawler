SMOOTH projekta atbildīgais tehniskais partneris Madrides Čārlza III universitāte (Charles III University of Madrid) (UC3M) (Spānija) piedāvā  bezmaksas tiešsaistes vebināru mikrouzņēmumu pārstāvjiem par VDAR prasībām atbilstošu sīkdatņu lietošanu interneta vietnēs, SMOOTH projektu, projektā izstrādāto mākoņplatformu un tās radītajām iespējām mikrouzņēmumiem VDAR atbilstības ietvaros.
SMOOTH mākoņplatforma ir Eiropas Komisijas finansētā projekta Nr. 786741 “Mākoņplatforama mikrouzņēmumiem VDAR atbilstības nodrošināšanai” (“GDPR Compliance Cloud Platform for Micro Enterprises”) (akronīms – SMOOTH) ietvaros izstrādāts tiešsaistes rīks, kura mērķis ir analizēt mikrouzņēmumu personas datu apstrādes paradumus un sniegt rekomendācijas apstrādes atbilstībai VDAR prasībām.
Mikrouzņēmēmumi tiek aicināti piedalīties platformas otrās testēšanas fāzē sākot no 2020. gada 1. jūlija.
Vebināra temati:

SMOOTH projekta pārskats (Ángel Cuevas)
Trešās personas Tavās interneta vietnēs (José González)
SMOOTH platformas iespējas trešo personu identificēšanai internetā vietnēs (José González)
Kā piedalīties SMOOTH testēšanā? (Thomas Wilczek)
Jautājumi un atbildes

Kad: Ceturtdien, 9. jūnijā, plkst. 12.00 (plkst. 13.00 pēc Latvijas laika)
Darba valoda:  angļu valoda
Reģistrēties vebināram iespējams https://bit.ly/2Xxx9Z7 
Pasākuma vadošais lektors:

Ángel Cuevas ieguvis maģistra grādu telekomunikāciju inženierijā, maģistra un doktora grādu telemātikā Madrides Čārlza III universitātē. Pašlaik ir Ramón y Cajal stipendiāts (profesora asistents) Madrides Čārlza III universitātē telemātikas inženierzinātņu katedrā un ir nepilnas slodzes profesors Institut Mines-Telecom SudParis. Viņa pētniecības intereses ir vērstas uz interneta mērījumiem, tīmekļa pārredzamību, privātumu un P2P tīkliem. Viņš ir vairāk nekā 50 publikāciju līdzautors prestižos starptautiskos izdevumos un konferencēs, piemēram, IEEE/ACM Transactions on Networking, ACM Transactions on Sensor Networks, IEEE Network, IEEE Communications Magazine, WWW, ACM CONEXT, ACM CHI and USENIX Security. Viņš ir ACM MSWiM 2010 labākās publikācijas balvas ieguvējs un Spānijas Datu aizsardzības aģentūras pētniecības balvas Emilio Aced saņēmējs 2018. gadā. Viņa pētījumi publicēti vairāk nekā 200 ziņu izdevumos visā pasaulē, tostarp Financial Times, The Sunday Times, Le Figaro, Newscientists, TVE, La Sexta, Antena 3, Cadena Ser, Cadena Cope, RNE, El País, El Mundo, El Diario un citos.

Par Madrides Čārlza III universitāti (UC3M)
UC3M darbojas kā SMOOTH konsorcija tehniskais koordinators. Institūcija ir atbildīga par darbu pie SMOOTH platformas automātiskās GDPR elementu analīzes mikrouzņēmumu vietnēs un mobilajās lietotnēs.
Madrides Čārlza III universitāte (Charles III University of Madrid) ir starptautiski orientēta valsts institūcija Madridē, Spānijā. Tā piedāvā plašu maģistra un bakalaura līmeņa programmu klāstu angļu valodā. 20% no visiem universitātes studentiem ir ārvalstu studenti. Tā ir vadošā universitāte Spānijā un trešā Eiropā pēc studentu skaita, kas piedalās Erasmus studentu apmaiņas programmās.
Informācija par SMOOTH projektu:
Par iespēju piedalīties SMOOTH platformas testēšanā: https://www.dvi.gov.lv/lv/1-lapa/par-smooth-projekta-makonplatformas-izstradi/
SMOOTH platformas mājas lapa: https://smoothplatform.eu/
SMOOTH sociālajos tīklos:
Instagram: https://www.instagram.com/smooth_gdpr/
Facebook: https://www.facebook.com/smoothgdpr/
Twitter: https://twitter.com/GDPR_Smooth 
LinkedIn: https://www.linkedin.com/company/smooth-gdpr/