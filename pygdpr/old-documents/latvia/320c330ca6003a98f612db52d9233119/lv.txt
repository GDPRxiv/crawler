SMOOTH projekta partneris Lēvenes Katoļu universitāte (Beļģija) piedāvā  bezmaksas tiešsaistes vebināru mikrouzņēmumu pārstāvjiem par veiksmīgu VDAR regulas piemērošanu uzņēmējdarbības vidē, regulai atbilstošu privātuma politiku izstrādi, korektu sīkdatņu lietošanu uzņēmumu interneta vietnēs un apskatu par to, kā SMOOTH mākoņplatforma var palīdzēt mikrouzņēmumiem atbilst VDAR prasībām.
SMOOTH mākoņplatforma ir Eiropas Komisijas finansētā projekta Nr. 786741 “Mākoņplatforama mikrouzņēmumiem VDAR atbilstības nodrošināšanai” (“GDPR Compliance Cloud Platform for Micro Enterprises”) (akronīms – SMOOTH) ietvaros izstrādāts tiešsaistes rīks, kura mērķis ir analizēt mikrouzņēmumu personas datu apstrādes paradumus un sniegt rekomendācijas apstrādes atbilstībai VDAR prasībām. Mikrouzņēmēmumi tiek aicināti piedalīties platformas otrās testēšanas fāzē sākot no 2020. gada 1. jūlija. Platforma ir pieejama latviešu valodā.
Vebināra temati:

SMOOTH projekta pārskats
Kā izstrādāt VDAR prasībām atbilstošu privātuma politiku?
Vai Tu drīksti lietot sīkdatnes savās tīmekļa vietnēs?
Kā piedalīties SMOOTH testēšanā?
Jautājumi un atbildes

Kad: Otrdien, 7. jūlijs, plkst. 12.00 (plkst. 13.00 pēc Latvijas laika)
Darba valoda:  angļu valoda
Reģistrēties vebināram iespējams šeit: https://bit.ly/3eNd1rY
Pasākuma vadošie lektori:
Nadia Feci: ir jurisprudences pētniece IT un intelektuālā īpašuma tiesību centrā (CiTiP) Lēvenes Katoļu universitātē, kura darbojas SMOOTH projekta ietvaros privātuma un datu aizsardzības jomās. Papildus viņa ir iesaistīta vairākos ar medijiem saistītos projektos. Nadia ir Flandrijas Stratēģiskās konsultatīvās padomes kultūras, jaunatnes, sporta un plašsaziņas līdzekļu jautājumos Mediju padomes locekļa vietniece. 2018. gadā viņa ieguva intelektuālā īpašuma un IKT tiesību maģistra grādu Lēvenes Katoļu universitātē (cum laude), kā arī ieguva Flāmu plašsaziņas līdzekļu regulatora maģistra darbu balvu par darbu ar nosaukumu “Vlogeru pieaugums: integrēta reklāma un pašreizējais tiesiskais regulējums”. Nadija ir arī Starptautiskās likumu enciklopēdijas plašsaziņas līdzekļu normatīvo regulējumu jomā redaktora palīdze.
Brahim Bénichou: ir jurisprudences pētnieks IT un intelektuālā īpašuma tiesību centrā (CiTiP) Lēvenes Katoļu universitātē. Paralēli viņš ir Datu un sabiedrības zināšanu centra dalībnieks. Papildus tam Brahims darbojas kā starptautiskā advokātu biroja NautaDutilh IP / IT grupas konsultants un ir līdzdibinātājs jaunuzņēmumam My Privacy Specialist. Savos pētījumos viņš pievēršas mākslīgā intelekta tiesiskajiem un ētiskajiem aspektiem un datu aizsardzībai gan tehnoloģiju, gan MVU kontekstā.
Par IT unintelektuālā īpašuma tiesību centru (CiTiP)
IT unintelektuālā īpašuma tiesību centrs (CiTiP) projektā darbojas kā galvenais juridiskais partneris. Centrs ir Lēvenes Katoļu universitātes Juridiskajā fakultātes (KU Leuven) struktūrvienība, kurā pašlaik strādā vairāk nekā 50 pētnieku, kas specializējušies IT jauninājumos un intelektuālā īpašuma tiesiskajos un ētiskajos aspektos.
 IT & IP tiesību centram ir liela pieredze lielu starptautisku un starpdisciplināru pētījumu projektu izstrādē likuma un ētikas nozarēs. Tas ir starptautiski atzīts mākslīgā intelekta un autonomo sistēmu, datu aizsardzības un privātuma, e-veselības un farmācijas, ētikas un likumu, intelektuālā īpašuma, plašsaziņas līdzekļu un telekomunikāciju un (kiberdrošības) jomās.
Informācija par SMOOTH projektu:
Par iespēju piedalīties SMOOTH platformas testēšanā: https://www.dvi.gov.lv/lv/1-lapa/par-smooth-projekta-makonplatformas-izstradi/
SMOOTH platformas mājas lapa: https://smoothplatform.eu/
SMOOTH sociālajos tīklos:
 Instagram: https://www.instagram.com/smooth_gdpr/
 Facebook: https://www.facebook.com/smoothgdpr/
 Twitter: https://twitter.com/GDPR_Smooth 
 LinkedIn: https://www.linkedin.com/company/smooth-gdpr/