EDPB (Európsky výbor na ochranu údajov) prijal na verejnú konzultáciu na septembrovom plenárnom zasadnutí Usmernenia k pojmom prevádzkovateľ a sprostredkovateľ podľa všeobecného nariadenia o ochrane údajov (Guidelines X/2020 on the concepts of controller and processor in the GDPR). Cieľom týchto Usmernení je aktualizovať Usmernenia 1/2010 (WP169) vzhľadom na zmeny konceptov, ktoré prinieslo Všeobecné nariadenie o ochrane údajov. Usmernenia sú rozšírené o detailné vysvetlenie konceptu spoločných prevádzkovateľov (podľa čl. 26) a povinností sprostredkovateľov (podľa čl. 28). Usmernenia vo verejnej konzultácii sú dostupné na tomto odkaze: https://edpb.europa.eu/our-work-tools/public-consultations-art-704/2020/guidelines-072020-concepts-controller-and-processor_en Verejnosť má možnosť vyjadriť svoj postoj, názor, prípadne súhlas či nesúhlas k Usmerneniam, resp. niektorej ich časti, ktorá má na ne vplyv a to do 19. októbra 2020. EDPB organizuje verejné konzultácie k návrhom usmernení upravujúce rôzne témy o ochrane osobných údajov podľa čl. 70 ods. 4 všeobecného nariadenia o ochrane údajov s cieľom zapojiť do tvorby usmernení aj širokú verejnosť. Verejné konzultácie sú prostriedkom na zvyšovanie transparentnosti a otvorenosti dozorných orgánov v oblasti ochrany osobných údajov v celom Európskom hospodárskom priestore.