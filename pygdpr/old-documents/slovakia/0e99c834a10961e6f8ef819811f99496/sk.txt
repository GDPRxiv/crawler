Európsky výbor pre ochranu údajov na 11. plenárnom zasadnutí prijal tieto dokumenty:Usmernenia ku kódexom správania, cieľom ktorých je poskytnúť praktické usmernenie a výkladovú pomoc v súvislosti s uplatňovaním čl. 40 a 41 všeobecného nariadenia o ochrane údajov;Prílohu I k usmerneniam o akreditácií certifikačných subjektov, ktorá upravuje dodatočné požiadavky na akreditáciu s ohľadom na ISO/IEC 17065/2012 podľa čl. 43 ods. 1 a 3 všeobecného nariadenia o ochrane údajov;Prílohu II k usmerneniam týkajúcim sa certifikácie a určovania kritérií certifikácie, ktorá poskytuje usmernenie dozorným orgánom pri posudzovaní a schvaľovaní certifikačných kritérií.Uvedené dokumenty prešli verejnou konzultáciou, počas ktorej sa k nim mohla verejnosť vyjadrovať. Viac o verejných konzultáciách EDPB sa dozviete na tomto odkaze https://edpb.europa.eu/our-work-tools/public-consultations-art-704_sk.Všetky dokumenty sú momentálne dostupné len v angličtine.Viac o plenárnom zasadnutí sa dozviete v tlačovej správe EDPB.