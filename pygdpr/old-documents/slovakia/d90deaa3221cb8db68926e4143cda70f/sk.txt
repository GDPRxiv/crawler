28. január je každý rok Dňom ochrany osobných údajov. Pri príležitosti tohoročného Dňa ochrany osobných údajov úrad usporiada dňa 28. januára 2019 workshop v Hoteli Bratislava (začiatok o 09.00 hod, ukončenie o 14.00 hod) , na ktorom bude odprezentovaných niekoľko blokov venovaných ochrane osobných údajov v top oblastiach. Radi by sme Vás na tento workshop pozvali. Workshop je otvorený, nie je viazaný na registráciu ani vopred nahlásenie účasti/ miesto nie je možné vopred rezervovať, a teda úrad si vyhradzuje organizáciu účastníkov, nakoľko sála v ktorej sa bude workshop konať má kapacitu 100 miest a je v záujme tak účastníkov, ako prednášajúcich, aby mali všetci primerané podmienky. Všetky ďalšie potrebné informácie si prečítajte v  priloženom informačnom letáku. Tešíme sa na vašu účasť.