Dėkojame užsiregistravusiems dalyvauti  2020 m. rugsėjo 10 d. asmens duomenų apsaugos SolPriPa projekto baigiamojoje nuotolinėje nemokamoje konferencijoje „Aukšti asmens duomenų apsaugos standartai: tikrovė ir siekiai“, kurią organizuoja Valstybinė duomenų apsaugos inspekcija ir Mykolo Romerio universitetas. Registruojantis nurodžiusiems netikslius el. p. adresus ir negavusiems prisijungimo laiškų ar nesuspėjusiems užsiregistruoti – konferencijos transliacijos adresas: http://solpripa.zoomtv.lt/. Konferencijos transliacijos pradžia – 9 val. Plačiau apie konferenciją2020 m. rugsėjo 10 d. rengiama asmens duomenų apsaugos SolPriPa projekto baigiamoji nuotolinė konferencija „Aukšti asmens duomenų apsaugos standartai: tikrovė ir siekiai“. Renginys nemokamas, dalyvių skaičius neribotas. Konferencijoje diskutuosime šiomis temomis:Kaip derinti aukštus BDAR reikalavimus su šiuolaikinės ekonomikos realybe, ypač atsižvelgiant į startuolių bei smulkiojo ir vidutinio verslo padėtį?Kaip suderinti aukštus asmens duomenų apsaugos standartus ir informacijos laisvę, ypač spaudos laisvę?Kaip elgtis su itin jautriais asmens duomenimis ir užtikrinti jų saugumą?Taip pat ypatingas dėmesys bus skiriamas asmens duomenų tvarkymui sveikatos apsaugos ir žiniasklaidos srityse bei COVID-19 pandemijos metu. Konferenciją organizuoja iš dalies Europos Sąjungos lėšomis finansuojamo projekto „Sprendžiant privatumo paradoksą: asmens duomenų apsaugos, kaip pagrindinės teisės ir vieno iš svarbiausių vartotojų pasitikėjimo skaitmenine ekonomika veiksnių, aukštų standartų skatinimas“ (SolPriPa) partneriai Valstybinė duomenų apsaugos inspekcija ir Mykolo Romerio universitetas. Konferencijoje pranešimus skaitys ir diskutuos: Valstybinės duomenų apsaugos inspekcijos direktorius Raimondas Andrijauskas, pavaduotoja Danguolė Morkūnienė, Mykolo Romerio universiteto Teisingumo tyrimų laboratorijos vadovė doc. dr. Salvija Mulevičienė,  Lietuvos vyriausiojo administracinio teismo teisėjos doc. dr. Skirgailė Žalimienė, Ramutė Ruškytė ir kiti pranešėjai. Konferencijos data ir laikas: 2020 m. rugsėjo 10 d., 9.00–16.00 val.Konferencijos programa>>Konferencijos registracija internetu>>Apie SolPriPa projektą>>