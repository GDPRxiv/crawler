Evropski odbor za varstvo podatkov je 16. julija 2019 objavil svoje prvo letno poročilo. Odbor s sedežem v Bruslju in katerega član je tudi Informacijski pooblaščenec, je od maja do decembra 2018 sprejel 26 mnenj na temo nacionalnih seznamov glede obveznosti izvajanja ocen učinkov v zvezi z varstvom podatkov, 4 nove smernice glede različnih tem, ki jih ureja Splošna uredba o varstvu podatkov (na temo certifikacije in kriterijev certifikacije, na temo izjem glede prenosa osebnih podatkov v tretje države, na temo ozemeljske veljavnosti Splošne uredbe o varstvu podatkov in na temo akreditacije teles za certifikacijo) ter potrdil 16 mnenj njegove predhodnice – Delovne skupine po členu 29 (Working party 29). V okviru obveznih postopkov sodelovanja na področju inšpekcijskega nadzora pa je bilo v tem obdobju odprtih 255 primerov, ki se nanašajo na čezmejno sodelovanje. Večina primerov izhaja iz prijav ali pritožb posameznikov (176 primerov). Preostalih 79 čezmejnih postopkov sodelovanja pa je bilo odprtih na podlagi drugih virov, kot na primer na podlagi inšpekcij, ki so jih nacionalni nadzorni organi začeli po uradni dolžnosti, iz poročanje medijev ipd. Odbor s sedežem v Bruslju je bil ustanovljen na podlagi Splošne uredbe o varstvu podatkov in deluje od maja 2018 kot neodvisni evropski organ za zagotavljanje dosledne uporabe pravil o varstvu podatkov v Evropski uniji in za spodbujanje sodelovanja med organi EU za varstvo podatkov. V odboru sodelujejo predstavniki vseh 28 neodvisnih nadzornih organov EU in EGS (Islandija, Norveška in Lihtenštajn), Evropske komisije in Evropskega nadzornika za varstvo podatkov. Ključne pristojnosti odbora v okviru postopkov sodelovanja nadzornih organov so: Mehanizem za skladnost, kot je opredeljen v Splošni uredbi, poteka prek: Sodelovanje nadzornih organov v postopkih (inšpekcijskega) nadzora poteka prek informacijskega sistema za notranji trg (Internal Market Information System, IMI) Evropske Komisije; ta zagotavlja varno in zaupno komunikacijo med nadzornimi organi ter omogoča izvajanje posameznih faz in postopkov čezmejnega sodelovanja, v za to določenih rokih. Delo odbora, ki se vsak mesec sestaja na plenarni ravni, poteka v 12 podskupinah strokovnjakov. Te obravnavajo različna področja dela odbora, v njih pa sodelujejo predstavniki vseh nadzornih organov. Letno poročilo v angleškem jeziku je na voljo na spletni strani Evropskega odbora za varstvo podatkov: https://edpb.europa.eu/our-work-tools/our-documents/annual-report/edpb-annual-report-2018_en. Več informacij o delovanju Evropskega odbora za varstvo podatkov na: https://edpb.europa.eu/edpb_en Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.