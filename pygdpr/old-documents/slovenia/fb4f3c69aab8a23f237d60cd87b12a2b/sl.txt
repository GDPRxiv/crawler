Pooblaščene osebe za varstvo podatkov (angl. DPO) so pomemben mehanizem za zagotavljanje skladnosti z zakonodajo o varstvu osebnih podatkov, ker pa gre pri večini zavezancev za novost, se v praksi pojavljajo številna vprašanje glede imenovanja, položaja in dejanskih nalog takšnih oseb. Evropske smernice podajajo koristna pojasnila glede omenjenih dilem, Informacijski pooblaščenec pa jih nadgrajuje z dodatnimi konkretnimi priporočili glede njihovega imenovanja in delovanja, kot so npr. priporočila glede priprave letnega delovnega načrta pooblaščene osebe in kaj naj bi ta obsegal, kakor tudi navedbo nalog, ki ne sodijo med naloge pooblaščenih oseb za varstvo podatkov. Vlogo pooblaščene osebe za varstvo podatkov bodo odgovorni zavezanci razumeli kot »notranjega revizorja« glede osebnih podatkov, ki preverja skladnost in o tem poroča vodstvu ter skrbi za ustrezno ozaveščenost zaposlenih, ni pa to oseba, ki je odgovorna za skladnost oziroma oseba, ki bi pripravljala pogodbe, obrazce za privolitev ali izvajala druge dolžnosti glede varstva podatkov pri zavezancih. Priporočila so na voljo tukaj.    Mojca Prelesnik, univ.dipl.prav.,informacijska pooblaščenkaInformacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.