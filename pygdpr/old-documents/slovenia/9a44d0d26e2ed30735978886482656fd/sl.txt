V okviru priprav na prihajajoče volitve v Evropski parlament je Ministrstvo za javno upravo, kot pristojno za Zakon o volilni in referendumski kampanji, izdalo Vodnik za organizatorje volilnih kampanj. Pri pripravi strokovnih gradiv so sodelovali posamezni organi, med njimi tudi Informacijski pooblaščenec, ki je prispeval uvodni nagovor ter posebno poglavje o pravilih in pasteh pri obdelavi osebnih podatkov v volilnih kampanjah. Gre za pomemben vidik volilnih dejavnosti in političnih kampanj, saj je spoštovanje pravil o varstvu podatkov ključno za zaščito demokracije. Obenem je to tudi sredstvo za ohranjanje zaupanja državljanov in integritete volitev. Vodnik bo dobrodošel pripomoček za organizatorje volilnih kampanj in druge udeležence, kjer so med drugim pojasnjeni ključni dejavniki, ki jih morajo organizatorji upoštevati, da se zagotovi zakonita, poštena in varna obdelava osebnih podatkov.  Vodnik za organizatorje volilnih kampanj je dosegljiv na tej povezavi.Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.