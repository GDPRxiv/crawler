Široka uporaba spletnih storitev za hrambo, oglaševanje, analitiko in druge oblike obdelave osebnih podatkov mnogokrat terja prenos osebnih podatkov v tretje države, ki pa se jih povprečni uporabnik spleta pogosto niti ne zaveda. Pravila varstva osebnih podatkov za takšne prenose zahtevajo posebno pravno podlago, ki nudi zagotovilo posameznikom, da bo njihova pravica do varstva osebnih podatkov spoštovana ne glede na to, kje se njihovi podatki obdelujejo. Da bi na razumljiv način približali pogoje, ki jih Splošna uredba o varstvu podatkov zahteva za zakonit prenos osebnih podatkov v tretje države, je Informacijski pooblaščenec izdelal infografiko – Prenos osebnih podatkov po Uredbi v tretjo državo/mednarodno organizacijo v dveh korakih.   V njej Pooblaščenec želi jasno in pregledno predstaviti pogoje, pod katerimi je mogoče zakonito prenesti osebne podatke v tretjo državo ali mednarodno organizacijo. Dodatne informacije v zvezi s prenosi najdete v prenovljenih smernicah Informacijskega pooblaščenca: Smernice glede prenosa osebnih podatkov v tretje države in mednarodne organizacije po Splošni uredbi o varstvu podatkov.Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.