Evropski odbor za varstvo podatkov je sprejel Smernice o konceptih upravljavca in obdelovalca v Splošni uredbi o varstvu podatkov ter Smernice glede ciljanja v okviru spletnih družbenih medijev. Nove Smernice o konceptih upravljavca in obdelovalca v Splošni uredbi o varstvu podatkov pojasnjujejo  koncepte upravljavca, obdelovalca in skupnih upravljavcev ter nizajo konkretne primere iz prakse. Smernice bodo predmet javnega posvetovanja. Dostopne so na: https://edpb.europa.eu/our-work-tools/public-consultations-art-704/2020/guidelines-072020-concepts-controller-and-processor_en. Smernice o ciljanju na uporabnike družbenih medijev pa pojasnjujejo vloge in odgovornosti ponudnikov družbenih medijev in oglaševalcev pri ciljanju na posameznike. Izpostavljena so tveganja za pravice posameznikov, ključne zahteve glede varstva podatkov, kot so zakonitost in preglednost ter ocena učinka v zvezi z varstvom podatkov. Poleg tega se smernice osredotočajo na različne mehanizme ciljanja, obdelavo posebnih vrst podatkov in obveznost skupnih upravljavcev, da vzpostavijo ustrezen dogovor v skladu s členom 26 Splošne uredbe o varstvu podatkov. Tudi te smernice bodo predložene v javno posvetovanje. Dostopne so na: https://edpb.europa.eu/our-work-tools/public-consultations-art-704/2020/guidelines-082020-targeting-social-media-users_en.  Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.