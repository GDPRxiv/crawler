Informacijski pooblaščenec bo letošnji Svetovni dan pravice vedeti posvetil praznovanju 15. obletnice uveljavitve Zakona o dostopu do informacij javnega značaja. Ob tej priložnosti vabi na strokovni posvet z naslovom »Iz teorije v prakso pri iskanju informacij javnega značaja – 15 let Zakona o dostopu do informacij javnega značaja«, ki bo potekal v Ljubljani, 28. septembra 2018, od 9. 30 do predvidoma 14.00, v Narodni galeriji.  Dogodek poteka pod častnim pokroviteljstvom Predsednika Republike Slovenije, gospoda Boruta Pahorja. Letošnji posvet bo namenjen pregledu razvoja pravice dostopa do informacij javnega značaja ter predstavitvi prakse Informacijskega pooblaščenca. Dogodek bosta odprla Informacijska pooblaščenka ga. Mojca Prelesnik in dr. Pavel Gantar, nekdanji minister za informacijsko družbo. V prvem delu programa se bomo osredotočili na sistemska vprašanja in institucionalni razvoj pravice dostopa do informacij, z nami pa bodo: V drugem delu posveta bodo predstavljeni primeri iz prakse Informacijskega pooblaščenca, in sicer na temo procesnih dilem iz prakse, zlorabe pravice, varstva osebnih podatkov in uporabe testa javnega interesa v praksi. Ob tej priložnosti bo Informacijski pooblaščenec podelil tudi priznanje »Ambasador transparentnosti«. Udeležba na dogodku je možna le s predhodno najavo, prijave do zasedbe prostih mest na: 01-230-67-26.    Mojca Prelesnik, univ.dipl.prav.,informacijska pooblaščenka Informacijski pooblaščenecDunajska cesta 221000 Ljubljana, Slovenija Zemljevid (vir: najdi.si)T: 01 230 97 30 F: 01 230 97 78E-pošta: gp.ip(at)ip-rs.si Prijava kršitev: navodila in obrazecPON – PET10.00 - 12.00 in 14.00 - 15.00 Osebni obisk je možen le ob predhodni najavi na zgoraj naveden elektronski naslov ali telefonsko številko.Telefonsko svetovanje s področja varstva osebnih podatkov poteka v okviru projekta »Programa pravice, enakost in državljanstvo 2014-2020«, ki ga financira Evropska unija.