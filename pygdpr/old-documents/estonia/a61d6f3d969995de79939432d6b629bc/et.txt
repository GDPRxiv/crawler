Reeglid ei sünni kunagi tühja koha pealt. Olukorras, kus üks infokild võib hetkega jõuda miljarditesse arvutitesse, on andmekaitsereeglid ülimalt olulised. Iga üles nopitud või saadud infokild, mis sisaldab kellegi isikuandmeid, ei kuulu ainult üles noppijale. 
Peadirektor Pille Lehis kirjutab Äripäevas, kuidas enne suurt digimaratoni starti ehk plahvatuslikku interneti levikut ja jõudmist organisatsioonide tööarvutitesse ja inimeste koduarvutitesse ei mõelnud ilmselt paljud meist, mis on privaatsus ja selle kaotamine. Kui jagasime teistele oma isiklikust albumist fotolaborist tellitud sugulaste või sõprade pilte või kui andsime küsijale oma isiklikust märkmikust kellegi telefoninumbri, ei olnud harjumuseks mõelda, et tegemist on isikuandmete jagamisega. Suhtumisega, et teise isikuandmed enda albumis või märkmikus on juba minu enda omad, on osa meist toonud kaasa ka digiühiskonda, kus sellest kahjuks palju pahandust sünnib.
Privaatsuse kurja juur

