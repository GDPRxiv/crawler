Google: Soro, con acquisizione Fitbit concentrazione
pericolosa dati
Google: Soro, con acquisizione Fitbit concentrazione pericolosa dati
(AGI, 1 novembre 2019)
L'acquisizione di Fitbit da parte di Google contribuirà alla concentrazione di informazioni personali degli utenti nelle mani di pochi
colossi del web, con conseguenze negative anche per le istituzioni democratiche. Lo dice all'AGI il Garante della privacy Antonello
Soro.
"L'acquisizione di una società leader nel campo delle tecnologie indossabili da parte di Google va nella direzione della sempre più
spinta concentrazione nell'economia digitale", commenta Soro: "Una direzione opposta a quella tra l'altro indicata anche dalla
risoluzione del Parlamento europeo del 2017 contraria a questi processi. Il controllo di un così grande patrimonio informativo
produce - come nel caso degli altri giganti del web - un potere abnorme nella disponibilità di pochi soggetti privati che incide
negativamente sulla tenuta delle democrazie nel pianeta".
Oggi la società di Mountain View ha annunciato di aver comprato Fitbit, una delle aziende leader mondiali di dispositivi indossabili
per il fitness, per circa 2,1 miliardi di dollari.