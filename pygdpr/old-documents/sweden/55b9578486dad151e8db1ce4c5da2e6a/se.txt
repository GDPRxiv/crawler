Datainspektionen har tagit emot ett klagomål som rör hur ABB hanterar personuppgifter om arbetssökande och har nu inlett en granskning av företaget. I ett första steg ska myndigheten utreda om den är behörig att granska ABB som är en internationell koncern.
– Beroende på resultatet från den här inledande granskningen kan vi exempelvis fortsätta med en egen fördjupad granskning eller lämna över ärendet till någon systermyndighet i Europa, säger Albin Brunskog som är jurist på Datainspektionen.
Datainspektionen ställer nu ett antal frågor till ABB för att bland annat ta reda på i vilka länder som personuppgifter av det slag som nämns i klagomålet hanteras i samband rekryteringar och i vilket land beslutet fattades att hantera personuppgifter på det sättet.
Läs hur Datainspektionen arbetar med tillsyn
För mer information kontakta
Jurist Albin Brunskog, telefon 08-657 61 15
Presskontakt Per Lövgren, telefon 08-515 15 415