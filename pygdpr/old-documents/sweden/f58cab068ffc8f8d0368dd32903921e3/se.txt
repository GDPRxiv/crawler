Datum

Diarienr

2020-08-17

DI-2018-13235

Mannheimer Swartling Advokatbyrå
AB, som ombud för Aktiebolaget Tetra
Pak

Beslut om godkännande av bindande
företagsbestämmelser
Datainspektionens beslut
Datainspektionen finner att Tetra Pak-koncernens (Tetra Pak) bindande
företagsbestämmelser för personuppgiftsansvariga (bindande företagsbestämmelser) tillhandahåller lämpliga garantier för överföringar av
personuppgifter i enlighet med artiklarna 46.1, 46.2 b, 47.1 and 47.2 i EU:s
dataskyddsförordning (2016/679) och godkänner härmed Tetra Paks
bindande företagsbestämmelser.
De godkända bindande företagsbestämmelserna kräver inte något särskilt
tillstånd från berörda dataskyddsmyndigheter inom EU/EES.
Datainspektionen förutsätter att Tetra Pak anmäler ändringar av de
bindande företagsbestämmelserna till Datainspektionen, som i sin tur ska
vidarebefordra informationen till samtliga berörda dataskyddsmyndigheter
inom EU/EES.
Beslutet kan komma att återkallas om Tetra Pak behandlar personuppgifter
på ett sätt som strider mot de bindande företagsbestämmelserna eller övriga
bestämmelser i EU:s dataskyddsförordning.
I enlighet med artikel 58.2 j i EU:s dataskyddsförordning har varje berörd
dataskyddsmyndighet inom EU/EES befogenhet att förelägga om att flödet
av personuppgifter till en mottagare i tredje land eller en internationell
organisation ska avbrytas, om de lämpliga garantier som föreskrivs i Tetra
Paks bindande företagsbestämmelser inte iakttas.

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (4)

2 (4)

Ansökan
Tetra Pak har ansökt om att Datainspektionen ska godkänna Tetra Paks
bindande företagsbestämmelser för överföring av personuppgifter till tredje
land inom Tetra Pak-koncernen.
Datainspektionen har i egenskap av ansvarig dataskyddsmyndighet granskat
Tetra Paks bindande företagsbestämmelser i enlighet med samarbetsförfarandet som anges i riktlinjen WP263 rev.01. Den italienska dataskyddsmyndigheten, Garante per la protezione dei dati personali, samt den franska
dataskyddsmyndigheten, Commission Nationale de l’Informatique et des
Libertés, har varit medgranskande dataskyddsmyndigheter.
Datainspektionen har även berett samtliga dataskyddsmyndigheter inom
EU/EES tillfälle att granska ansökan och inkomma med synpunkter.
Tetra Pak har gjort ändringar i sina bindande företagsbestämmelser under
samarbetsförfarandet. De övriga dataskyddsmyndigheterna inom EU/EES
har därefter överlåtit åt Datainspektionen att bedöma och besluta om Tetra
Paks bindande företagsbestämmelser kan anses tillhandahålla lämpliga
garantier för överföringar av personuppgifter i enlighet med artikel 47 i EU:s
dataskyddsförordning.

Skäl för beslutet
Enligt artikel 47 i EU:s dataskyddsförordning ska Datainspektionen
godkänna bindande företagsbestämmelser under förutsättning att de
uppfyller kraven som följer av den nämnda artikeln.
Granskningen som har gjorts i enlighet med det samarbetsförfarande som
anges i riktlinjen WP263 rev.01 har visat att Tetra Paks bindande företagsbestämmelser uppfyller kraven i artikel 47 i EU:s dataskyddsförordning och
riktlinjen WP256 rev.01.
Den europeiska dataskyddsstyrelsen (EDPB), har lämnat ett yttrande,
nummer 25/2020, i enlighet med artikel 64.1 f i EU:s dataskyddsförordning
avseende Tetra Paks bindande företagsbestämmelser, vilket
Datainspektionen har beaktat.
Datainspektionen finner att Tetra Paks bindande företagsbestämmelser
tillhandahåller lämpliga garantier för överföringar av personuppgifter i
enlighet med artiklarna 46.1, 46.2 b, 47.1 and 47.2 i EU:s
dataskyddsförordning och godkänner därför Tetra Paks bindande
företagsbestämmelser.

3 (4)

De godkända bindande företagsbestämmelserna kräver inte något särskilt
tillstånd från berörda dataskyddsmyndigheter inom EU/EES.
Datainspektionen förutsätter att Tetra Pak anmäler ändringar av de
bindande företagsbestämmelserna till Datainspektionen, som i sin tur ska
vidarebefordra informationen till samtliga berörda dataskyddsmyndigheter
inom EU/EES.
Beslutet kan komma att återkallas om Tetra Pak behandlar personuppgifter
på ett sätt som strider mot de bindande företagsbestämmelserna eller övriga
bestämmelser i EU:s dataskyddsförordning.
I enlighet med artikel 58.2 j i EU:s dataskyddsförordning har varje berörd
dataskyddsmyndighet befogenhet att förelägga om att flödet av personuppgifter till en mottagare i tredje land eller en internationell organisation
ska avbrytas, om de lämpliga garantier som föreskrivs i Tetra Paks bindande
företagsbestämmelser inte iakttas.

Detta beslut har fattats av generaldirektören Lena Lindgren Schelin efter
föredragning av juristen Emina Gaspar-Vrana. Vid den slutliga handläggningen har även enhetschefen Catharina Fernquist medverkat.
Lena Lindgren Schelin, 2020-08-17 (Det här är en elektronisk signatur)

Hur man överklagar
Om ni vill överklaga beslutet ska ni skriva till Datainspektionen. Ange i
skrivelsen vilket beslut som överklagas och den ändring som ni begär.
Inspektionen måste ha fått ert överklagande inom tre veckor från den dag ni
fick del av beslutet, annars kan överklagandet inte prövas. Datainspektionen
sänder överklagandet vidare till Förvaltningsrätten i Stockholm för prövning
om inspektionen inte själv ändrar beslutet på det sätt ni har begärt.
Förutsatt att överklagandet inte innehåller några integritetskänsliga
personuppgifter eller uppgift som kan omfattas av sekretess, kan ni e-posta
överklagandet till datainspektionen@datainspektionen.se.

4 (4)

Bilagor till beslutet
Bilaga 1: BCR-C, inklusive Appendix B – Data Subjects Rights Protocol och
Appendix C − Complaints Handling Procedure
Bilaga 2: Tetra Pak Intra-Group BCR Agreement
Bilaga 3: Data Privacy Procedure Section D: Personal Data Breach
Notification Protocol
Bilaga 4: List of Tetra Pak Companies & BCR Members
Bilaga 5: Application Form Part I
Bilaga 6: Application Form Part II
Bilaga 7: Data Breach Response Procedure
Bilaga 8: WP256 rev.01 referential

